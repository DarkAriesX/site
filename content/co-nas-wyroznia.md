---
title: "Co nas wyróżnia?"
date: 2017-05-31T17:55:32+00:00
lastmod: 2020-02-10T11:38:43+00:00
draft: true
author: "Łukasz Ziobroń"
authorLink: ""
description: ""
summary: ""
license: ""
show_in_homepage: true
show_description: false
url: "/co-nas-wyroznia/"

tags: ["kurs", "programowanie", "mini kurs", "konsultacje", "nauka"]
categories: ["Warto wiedzieć"]
hiddenFromHomePage: false

featuredImage: ""
featuredImagePreview: ""

comment: true
toc: true
autoCollapseToc: true
math: false
---

## Język C++ :(fas fa-terminal):
Jest kilka szkół, które uczą głównie Web Developmentu (HTML, CSS, PHP, Javascript), ale mało która szkoła uczy języka C++, który przeżywa swoje odrodzenie. Myślisz, że lata świetności tego języka dawno temu minęły? Wiemy, że na uczelni wykładowcy nie są na czasie. Pewnie Twoi znajomi programiści też mówią, że w **C++ to pisały dinozaury**, a teraz są bardziej nowoczesne języki jak Javascript (tja... i co tydzień ucz się nowego frameworka). Język C++ rozwija się teraz szybciej niż kiedykolwiek - nofas fa-terminal, które muszą szybko synchronizować terabajty danych między maszynami), w systemach wbudowanych (BTS, STB, elektronika użytkowa). Zobacz zresztą na [oferty pracy][praca-cpp-linkedin] 🙂 W samym Wrocławiu działa wiele firm, które poszukują programistów C++: Nokia, Credit Suisse, Opera, Tieto, Global Logic, Luxsoft, Sii, Siili, Power Media i wiele, wiele mniejszych.

## Uniwersalne praktyki programistyczne :(fas fa-desktop):
Wiedza, którą się dzielimy to nie tylko sam język C++. Uczymy Software Developmentu i Software Engineeringu (po polsku Rozwoju Oprogramowania i Inżynierii Oprogramowania). **To znaczy takich dobrych praktyk, które mają zastosowanie wszędzie, w każdym języku programowania** i u każdego pracodawcy, bez wyjątku.

## Cena :(fas fa-tag):
Spokojnie znajdziesz podobne kursy do naszego (ale z innych języków), których cena dochodzi nawet do 12 000 PLN. Poszukaj 🙂 U nas jest jest znacznie taniej.

## Poziom kursów :(fas fa-level-up-alt):
Nie uczymy tylko absolutnych minimów na stanowiska juniorskie. Po naszych kursach możesz zdobyć taką wiedzę jaką ma programista z 2-letnim stażem. U nas musisz już znać podstawy programowania - wiedzieć co to jest if, for, switch, while, rekurencja, referencja. Jeśli to wiesz i potrafisz używać - nadajesz się. Po prostu pomagamy Ci zwiększyć zarobki, a nie przekwalifikować się na programistę z humanisty tylko dlatego, że ta grupa ludzi dobrze zarabia. Jeśli nie masz podstaw lub programowanie Cię nie rajcuje, to i tak nie dotrzesz do mitycznego poziomu 15k PLN. My nie owijamy w bawełnę mówiąc, że tyle zarobisz.

## Praca w grupie :(fas fa-user-friends):
Tworzymy zespoły. Integrujemy Was. Nie jesteście pozostawieni sami sobie. Uczycie się także nawzajem od siebie i wspólnie wykonujecie zadania. Nauczymy Was prawidłowej pracy zespołowej, bo w polskich szkołach tego się w ogóle nie uczy. Każdy ma sam sobie radzić, a potem nikt nie potrafi współpracować. 
A po zajęciach możemy sobie wyjść na piwo czy na kręgle :)

## Informacje o zarobkach :(fas fa-coins):
Powiemy Ci, jakie są faktyczne pensje w branży i jak będą kształtować się Twoje zarobki w przyszłości. "Wycenimy Cię" indywidualnie, tak jak to robi pracodawca, na podstawie rozmowy kwalifikacyjnej, testów i tego jak radzisz sobie na naszym kursie.

## Świadomi trenerzy :(fas fa-chalkboard-teacher):
Mamy doświadczonych trenerów, którzy wcześniej prowadzili podobne zajęcia i którzy przeszli genialny program szkoleniowy "Train the Trainers". Sama nazwa pewnie niewiele Wam mówi, ale takie doświadczenie odmieniło nas zupełnie jako trenerów. Jesteśmy świadomi wszystkich procesów zachodzących podczas nauki: **zmęczenie, motywacja, rodzaj ćwiczeń, odprężenie**. Potrafimy stosować techniki trenerskie odpowiednie dla danej grupy, jej poziomu umiejętności i trudności materiału do nauczenia. Uczyliśmy już studentów na Politechnice Wrocławskiej i Uniwersytecie Wrocławskim, występowaliśmy na konferencjach programistycznych, prowadziliśmy prelekcje na zawodach programistycznych. Na co dzień jesteśmy programistami, więc mamy non-stop kontakt z najświeższymi informacjami ze świata programowania. Często szkolimy pracowników wewnątrz firmy. Nasze zajęcia zawsze były bardzo wysoko oceniane przez uczestników. Możemy pokazać referencje osobiście 🙂

## Tryb szkoleń :(far fa-calendar-alt):
Spotkania w ramach naszych kursów odbywają się **raz lub 2 razy na tydzień**. Nie oferujemy intensywnych szkoleń w formie bootcamp (8h dziennie, 5 dni w tygodniu), gdyż wiemy, że taki tryb mocno obciąża człowieka psychicznie. Jesteśmy doświadczonymi trenerami z krwi i kości i wiemy, że jak szybko się czegoś nauczysz to tak samo szybko zapomnisz. Zakuć, zdać, zapomnieć... Brzmi znajomo? Nie z nami te numery. Kurs jest rozciągnięty w czasie, aby można było powtarzać zdobytą wiedzę i ćwiczyć ją praktycznie.

## Nowoczesne techniki nauczania :(fas fa-chalkboard-teacher):
Zadajemy prace domowe i wymagany ich odrabiania. Stosujemy metody [blended learning][blended-learning] i [flipped classrom][flipped-classrom] czyli uczysz się zarówno podczas zajęć, jak i samemu w domu musisz przerobić pewien materiał, który Ci udostępnimy. Poza tym uczycie się nawzajem od siebie. Jesteśmy nastawieni na skuteczność kształcenia i jakość, a nie "jakoś". Mamy indywidualne podejście do każdego, bo uczymy tylko w małych grupach. Na uczelni tego nie uświadczysz. W nauczaniu stosujemy [Scrum][scrum-wiki], a właściwie eduScrum czyli taki sposób nauczania, w którym studenci mają wpływ na przebieg zajęć i tempo przerabiania materiału, a same zajęcia przebiegają w atmosferze wzajemnego szacunku, współpracy i otwartości.

## Opieka mentora :(fas fa-hands-helping):
Macie opiekę mentora przez cały czas trwania kursu. Nasz kontakt nie ogranicza się tylko do zadań wykonywanych w czasie zajęć. **Trenerzy dostępni są poprzez nasz komunikator grupowy Discord**, pod mailem i telefonem (z wyjątkiem czasu, kiedy śpią). Wy robicie zadania także offline, a my Was motywujemy i podpowiadamy wam, jeśli na czymś ugrzęźniecie. Musicie tylko zapytać 😉

 [praca-cpp-linkedin]: https://www.linkedin.com/jobs/search/?keywords=c%2B%2B
 [blended-learning]: https://pl.wikipedia.org/wiki/Blended_learning
 [flipped-classrom]: https://www.youtube.com/watch?v=qdKzSq_t8k8
 [scrum-wiki]: https://pl.wikipedia.org/wiki/Scrum