---
title: "Poradnik"
date: 2018-12-05T07:54:15+00:00
lastmod: 2020-02-10T11:32:44+00:00
draft: true
author: "Łukasz Ziobroń"
authorLink: ""
description: ""
summary: "FAQ czyli często zadawane pytania"
license: ""
show_in_homepage: true
show_description: false
url: "/faq"

tags: ["kurs", "programowanie", "mini kurs", "konsultacje", "nauka"]
categories: ["Warto wiedzieć"]
hiddenFromHomePage: false

featuredImage: ""
featuredImagePreview: ""

comment: true
toc: false
autoCollapseToc: true
math: false
---

<details>
<summary><b>Jak wyglądają zapisy na kurs?</b></summary>

1. Wypełniasz [formularz zgłoszeniowy][formularz-zgloszeniowy]
    * Dostaniesz na maila do wypełnienia test wstępny z C++. Przy jego wypełnianiu MOŻESZ posiłkować się Internetem.
    * Jeśli uzyskasz min. 50% to kwalifikujesz się na kurs
3. Do 14 dni po zgłoszeniu przysyłasz swoją implementację rozwiązania prostego problemu, który otrzymasz w mailu. Przykład: konwersja liczby z systemu dziesiętnego na binarny lub wyszukiwanie ciągu znaków w tekście
4. Do podanego terminu wpłacasz zaliczkę (przelew online)
5. Widzimy się na pierwszych zajęciach
</details>

---

<details>
<summary><b>Czy podpisujemy umowę szkoleniową?</b></summary>

Tak. Umowę szkoleniową dostaniesz przed pierwszymi zajęciami, abyś mógł się z nią zapoznać. Na pierwszych zajęciach podpisujemy umowę.
</details>

---

<details>
<summary><b>W jaki sposób mogę wpłacić zaliczkę?</b></summary>

Na chwilę obecną udostępniamy tylko przelew bankowy. Dane do przelewu wysyłamy po [zgłoszeniu zainteresowania][formularz-zgloszeniowy], ale znajdziesz je też w dziale [Kontakt][strona-kontakt]. W przyszłości planujemy dodać płatności online (BLIK, karta kredytowa, systemy bankowe).
</details>

---

<details>
<summary><b>Czy mogę zapłacić za kurs w ratach?</b></summary>

Tak. Domyślnie zakładamy 4 comiesięczne raty. Informacja o terminach wpłat oraz wysokości rat jest wysyłana w mailu po zgłoszeniu zainteresowania. Zazwyczaj jest to cena kurs / liczbę rat.
</details>

---

<details>
<summary><b>Czy oferujecie jakieś zniżki na kurs?</b></summary>

To zależy od kursu. Kurs może być tańszy niż cena podana w cenniku w kilku przypadkach:

1. Opłacisz cały kurs z góry (rabat 5%)
2. Zostałeś polecony przez naszego kursanta lub absolwenta (rabat 100 zł)
3. Uczestniczyłeś w innym naszym kursie (rabat indywidualny w zależności od kursu)
4. Jesteś zapisany na nasz newsletter (indywidualne promocje dla subskrybentów)

Szczegóły znajdziesz przy każdym kursie.
</details>

---

<details>
<summary><b>Co jeśli się rozmyślę i zrezygnuję z kursu po wpłaceniu zaliczki?</b></summary>

Możesz bezproblemowo zrezygnować z kursu nawet po pierwszych zajęciach. Dostaniesz wtedy zwrot całej wpłaconej kwoty, bez jakichkolwiek potrąceń.
</details>

---

<details>
<summary><b>Czy mogę zrezygnować z kursu w czasie jego trwania?</b></summary>

Tak. W przypadku rezygnacji w późniejszym momencie dostaniesz zwrot kwoty proporcjonalny do liczby odbytych zajęć. Np. w przypadku rezygnacji w połowie kursu zapłacisz tylko połowę jego ceny. Musisz też wiedzieć, że rezygnując z kursu nie dostaniesz certyfikatu jego ukończenia.
</details>

---

<details>
<summary><b>Czy po kursie dostanę certyfikat?</b></summary>

Tak. Na dodatku do certyfikatu będą też widoczne wszystkie przerobione przez nas tematy, dzięki czemu potencjalni pracodawcy będą widzieć, z jakich zagadnień Cię przeszkoliliśmy.
</details>

---

<details>
<summary><b>Jakie warunki muszę spełnić, aby uzyskać certyfikat?</b></summary>

Głównym wyznacznikiem jest tutaj przyswojenie wiedzy i umiejętności, które przekazujemy. Wiedzę sprawdzamy w testach. Umiejętności sprawdzamy w zadaniach domowych, projektach grupowych i indywidualnych. Wystarczy, że nie będziesz się obijać, będziesz odrabiać post-worki i pre-worki i naprawdę chcesz się nauczyć programowania.
</details>

---

<details>
<summary><b>Czy oferujecie pracę po kursie?</b></summary>

Nie. Nasz kurs nie jest w żaden sposób powiązany z rekrutacją na jakieś stanowiska. Jego celem jest, abyś mógł/mogła bez problemu przejść rozmowy kwalifikacyjne w dowolnej firmie, która będzie poszukiwać programistów C++.

To co oferujemy to polecenia do ciekawych projektów we wrocławskich firmach. Nie ukrywamy, że polecenia w tej branży są płatne i jeśli dzięki nam dostaniecie gdzieś pracę, to my również możemy za to dostać gratyfikację. Zastrzegamy sobie możliwość polecania tylko tych osób, które zaangażowały się w kurs i faktycznie przyswoiły większość przekazanej przez nas wiedzy.
</details>

---

<details>
<summary><b>Jakie materiały (ksiażki, kursy) polecacie do samodzielnej nauki C++?</b></summary>

Nie polecamy żadnych książek 🙂 Jeśli ktoś bardzo chce poznać podstawy C++, które są wymagane aby przystąpić do naszego kursu to jest książka [Symfonia C++ Jerzego Grębosza][symfonia-grebosz]. Nie jest ona nowa, a język C++ bardzo się zmienił od czasu jej napisania i uważamy, że dzisiaj w innej kolejności należałoby uczyć poszczególnych dziedzin (np. o wskaźnikach można wspomnieć zupełnie na końcu jako temat zaawansowany, bo teraz mamy inteligentne wskaźniki). Niemniej jednak jest to lektura warta polecenia.

Z trochę bardziej zaawansowanego C++ i dobrych praktyk polecamy wszystkie książki Scotta Meyersa: Effective C++, More Effective C++, Effective STL i [Effective Modern C++][meyers-effective-modern-cpp]. Są bardzo przystępnie napisane i można się z nich nauczyć dobrych praktyk w języku C++. Są też dostępne w języku polskim.
Co do kursów online to każdemu zalecamy przynajmniej przejrzenie [Kursu C++ Mirosława Zelenta][kurs-pana-zelenta] i [Kursu Obiektowego C++][kurs-obiektowy-pana-zelenta] (ten jest ważniejszy) tego samego autora.
</details>

---

<details>
<summary><b>Czy mogę dostać fakturę za wasz kurs?</b></summary>

Za opłacenie kursu dostaniesz fakturę (zwolnioną z podatku VAT). Jeśli potrzebujesz fakturę na firmę to musisz przesłać nam dane firmy, w tym NIP.
</details>

---

<details>
<summary><b>Czy poziom kursu jest bardzo zaawansowany?</b></summary>

Z perspektywy trenera i doświadczonego programisty – nie. Z perspektywy studenta tak. W [wymaganiach][kurs-wymagania] opisujemy, co musisz potrafić, aby przystąpić do naszego kursu. Mamy też test wstępny i jeśli go zaliczysz, to nie powinieneś/-aś mieć problemu z tym, że kurs będzie zbyt trudny. Na pewno będzie na nim dużo nowości dla Ciebie i przyswojenie tej wiedzy będzie wymagało od Ciebie poświęcenia chwili czasu w domu podczas realizacji naszych projektów. Pierwsze kilka lekcji to tak naprawdę powtórka podstaw C++ i obiektowego C++, więc po tych zajęciach cała grupa zazwyczaj ma już wyrównaną wiedzę na ten temat.
</details>

---

<details>
<summary><b>Czy muszę uczestniczyć we wszystkich zajęciach?</b></summary>

Nie musisz. Oczywiście to Twoja strata, ale jeśli mamy akurat równolegle kilka grup, to możesz przyjść do innej grupy odrobić temat. Wszystkie zajęcia nagrywamy (do tej pory tylko głos trenera, ale od 2019 także obraz z laptopa trenera), więc możesz też później obejrzeć to, co robiliśmy na zajęciach. Piszemy też trochę na tablicach, ale zawsze robimy zdjęcia takich zapisków i udostępniamy je całej grupie. Ogólnie nie musisz się martwić o dostęp do wszelkich materiałów, bo dostaniesz je niezależnie od obecności na zajęciach.
</details>

---

<details>
<summary><b>Ile czasu muszę poświęcić na naukę programowania?</b></summary>

Zakładamy, że będzie to minimum 1 godzina dziennie, CODZIENNIE podczas trwania naszego kursu. Słowo codziennie nie bez powodu jest zaakcentowane. Regularność jest ważniejsza i daje dużo lepsze efekty niż próba przerobienia całości za jednym zamachem w weekend. Zresztą nasze projekty grupowe są tak zorganizowane, że musicie pracować całą grupą ze sobą na przestrzeni całego tygodnia. Tych projektów nie można zrobić przez weekend, bo ich części są od siebie zależne i coś musi powstać najpierw, aby można było dodawać kolejne funkcjonalności.
</details>

---

<details>
<summary><b>Co to jest Scrum? 🙂</b></summary>

W najprostszych słowach Scrum określa sposób współpracy zespołowej. Dzięki niemu projekty (w szczególności programistyczne) mają większą szansę na powodzenie i ukończenie zadań na czas. Podczas naszych kursów uczymy jak wygląda współpraca w Scrumie, pozwalając najpierw wam się boleśnie przekonać, że polski system edukacji nie nauczył nas współpracy zespołowej, wskutek czego bardzo ciężko jest dostarczać projekty na czas. O Scrumie możesz poczytać [tutaj][scrum-org].
</details>

---

<details>
<summary><b>Dlaczego muszę znać język angielski?</b></summary>

Angielski jest obowiązkowy w pracy każdego programisty. Wszelka dokumentacja zawsze będzie po angielsku i trzeba umieć z niej skorzystać. Po prostu taka jest specyfika tej branży. Na zajęciach oczywiście posługujemy się językiem polskim, ale niektóre materiały dostępne w internecie będą po angielsku, dlatego wymagamy jego znajomości przynajmniej na poziomie B1.
</details>

---

<details>
<summary><b>Dlaczego jest tylko kilka godzin zajęć w tygodniu?</b></summary>

Bo to nie bootcamp. Sami się uczycie i zdobywacie wiedzę, a nie my ją wam wkładamy i potem patrzymy jak wietrzeje. Niestety musisz poświęcić trochę czasu na naukę własną (ale wszystko pod naszym nadzorem, możesz nas pytać o wszystko poprzez nasz czat grupowy), ale dzięki temu, że to będą Twoje doświadczenia podczas pracy nad projektami, to wiedza zostanie Ci w głowie na dłużej.
</details>

---

<details>
<summary><b>Co zrobić, jeśli będę mieć problem z zadaniami?</b></summary>

Przez cały czas trwania kursu, a także przez pewien czas po jego zakończeniu komunikujemy się ze sobą za pomocą komunikatora grupowego Discord. Ma on podzielone tematycznie kanały, na których zapytasz mentora jak i całą grupę o wszelkie zagadnienia związane z naszymi zadaniami, ofertami pracy, rekrutacją, czy czymkolwiek tylko chcesz.
</details>

---

<details>
<summary><b>W jaki sposób realizujemy projekty grupowe?</b></summary>

Projekty grupowe realizujemy w metodologii Scrum. Nauczymy Cię jej. Kod współdzielimy poprzez [GitHuba][github]. Uczymy się różnych modeli pracy z systemem kontroli wersji, ale głównie będziemy pracować poprzez Pull Requesty. Używamy zautomatyzowanych narzędzi, które sprawdzają jakość kodu, robimy sobie nawzajem Code Review. Mentor cały czas czuwa nad projektem i jeśli coś będzie szło nie tak to na pewno da znać. Mentor również jest zaangażowany w Code Review. Co tydzień sprawdzamy, czy udało się dostarczyć wymaganą funkcjonalność. Dyskutujemy, jak można ulepszyć współpracę i wdrażamy wnioski z tej dyskusji podczas pracy w kolejnym tygodniu.
</details>

---

<details>
<summary><b>Co mi daje zapis na newsletter?</b></summary>

Po zapisie na newsletter będziesz otrzymywać:

* informacje o naszych przyszłych kursach
* zniżki na przyszłe kursy
* materiały z meetupów
* niektóre darmowe wideo z naszych nagrań do kursów online, które będą płatne

Jeśli stwierdzisz, że przysyłane przez nas treści są mało interesujące, to w każdej chwili możesz wypisać się z newslettera klikając na link, znajdujący się w stopce każdej wiadomości. 
</details>

 [formularz-zgloszeniowy]: https://coders.school/kurs-cpp/#zainteresowanie
 [strona-kontakt]: https://coders.school/o-nas/#kontakt
 [symfonia-grebosz]: https://helion.pl/view/13538w/a_006w.htm
 [meyers-effective-modern-cpp]: https://helion.pl/view/13538w/e_07we.htm
 [kurs-pana-zelenta]: https://miroslawzelent.pl/kurs-c++/
 [kurs-obiektowy-pana-zelenta]: https://miroslawzelent.pl/kurs-obiektowy-c++/
 [kurs-wymagania]: https://coders.school/kurs-cpp/#wymagania
 [scrum-org]: https://www.scrum.org/resources/what-is-scrum
 [github]: https://github.com/